---
  layout: post
  author: Moose W. Oler
  abstract: 《聊斋》中少见的长篇。关于人、鬼、狐之间的爱与恨，生与死的故事。
  categories: 玩意儿
  tags:
    - 聊斋志异
    - 古文
    - 莲香
---

### 0 原文

桑生，名晓，字子明，[沂州](/ "沂（音“疑”）州：州名。治所在今山东临沂县。")人。少[孤](/ "失去父亲。见《孟子.梁惠王下》：“幼而无父曰孤。”")，[馆](/ "寓舍。此谓寓居。")于红花埠。桑为人[静穆自喜](/ "以沉静平和自矜。")，[日再出](/ "每日出去两次。")，就食东邻，馀时坚坐而已。东邻生[偶至](/ "此据二十四卷抄本，原无此二字。")，戏曰：“君独居，不怪鬼狐耶？”笑答曰：“[丈夫](/ "大丈夫，犹言男子汉。")何畏鬼狐？雄来吾有利剑，雌者尚当开门纳之。”邻生归，与友谋，梯妓于垣而过之，弹指叩扉。生窥问其谁，妓自言为鬼。生大惧，齿震震有声，妓逡巡自去。邻生早至生斋，生述所见，且告将归。邻生鼓掌曰：“何不开门纳之？”生顿悟其假，遂安居如初。

积半年，一女子夜来叩[斋](/ "书房")，生意友人之复戏也，启门延入，则[倾国之姝](/ "谓绝色女子。倾国，或作“倾国倾城”，指美女。《汉书.外戚传》载李延年歌：“北方有佳人，绝世而独立；一顾倾人城，再顾倾人国。宁不知倾人于倾国，佳人难再得。”")。惊问所来。曰：“妾莲香，西家妓女。”埠上[青楼](/ "指妓馆。《玉台新咏》刘邈《万山见采桑人》：“倡妾不胜愁，结束下青楼。“")故多，信之。息烛登床，绸缪甚至。自此，三五宿辄一至。

一夕，独坐凝思，一女子翩然入。生意其莲，[承逆](/ "迎接。逆，迎。")与语。觌面殊非，年仅十五六，[軃袖垂髫](/ "軃（音“朵”）。双肩瘦削，头发下垂。軃，下垂。軃袖，垂袖，此谓肩削。髫，头发下垂，此谓少女。少女未笄不束发，鬓发下垂。")，风流[秀曼](/ "秀美。曼，美。")，行步之间，[若还若往](/ "像是回退，又像前行。言其体态轻盈娥娜。")。大愕，疑为狐。女曰：“妾，良家女，姓李氏。慕君高雅，幸能垂盼。”生喜，握其手，冷如冰，问：“何凉也？”曰：“幼质单寒，夜蒙霜露，那得不尔。”既而罗襦衿解，俨然处子。女曰：“妾为情缘，[葳蕤之质](/ "葳蕤（音“威瑞（阳平）”，草名。谓娇嫩柔弱的处女之身。）")，一朝失守，不嫌鄙陋，愿常侍枕席。房中得毋有人否？”生云：“无他，止一邻娼，[顾亦不常至](/ "据二十四卷抄本，原脱“亦”字。")。”女曰：“当[谨](/ "小心")避之。妾不与[院中人](/ "妓院中人，指妓女。")等，君秘勿泄。彼来我往，彼往我来可耳。”鸡鸣欲去，赠[绣履一钩](/ "绣鞋一只。履，鞋。钩，旧时女子裹足，致使足尖小而弯，鞋形尖端翘起如钩，故称。")，曰：“此妾下体所著，弄之足寄思慕。然有人慎勿弄也！”受而视之，翘翘如解结锥，心甚爱悦。越夕无人，便出审玩。女飘然忽至，遂信款昵。自此每出履，则女必应念而至。异而诘之。笑曰：“适当其时耳。”

一夜莲来，惊曰：“郎何神气[萧索](/ "本指秋日景物凄凉，此谓精神萎靡、气色灰暗。")？”生言：“不自觉。”莲便告别，相约十日。去后，李来恒无虚夕。问：“君情人何久不至？”因以相约告。李笑曰：“君视妾何如莲香美？”曰：“可称两绝，但莲卿肌肤温和。”李变色曰：“君谓双美，[对妾云尔](/ "原文脱一“妾”字，据二十四卷抄本补。")。渠必[月殿仙人](/ "传说中的月中仙女，即嫦娥。旧时诗文常用以喻美丽的女子。")，妾定不及。”因而不欢。乃屈指计，十日之期已满，嘱勿漏，将窃窥之。

次夜，莲香果至，笑语甚洽。及寝，大骇曰：“殆矣！十日不见，何益[惫损](/ "疲惫、消瘦。")？保无有他遇否？”生询其故。曰：“妾以神气验之，脉[析析](/ "散乱的样子。此据二十四卷抄本，原作“拆拆”。")如乱丝，鬼症也。”次夜，李来，生问：“窥莲香何似？”曰：“美矣。妾固谓世间无此佳人，果狐也。去，吾尾之，南山而穴居。”生疑其妒，漫应之。

逾夕，戏莲香曰：“余固不信，或谓卿狐者。”莲亟问：“是谁所云？”笑曰：“我自戏卿。”莲曰：“狐何异于人？”曰：“惑之者病，甚则死，是以可惧。”莲香曰：“不然。如君之年，房后三日，精气可复，纵狐何害？设[旦旦而伐之](/ "本谓天天砍伐树木，见《孟子·告子上》；此谓天天放纵淫欲。旦旦，日日，每天每天地。伐，砍伐。旧谓淫乐伐性伤身。《吕氏春秋·本生》：“靡曼皓齿，郑卫之音，务以自乐，命之日伐性之斧。”")，人有甚于狐者矣。天下[病尸瘵鬼](/ "痨尸瘵（zhài债）鬼，指因患肺病而死的人。旧时肺结核为不治之症，称痨瘵。痨，此据青柯亭刻本，原作“病”。")，宁皆狐盅死耶？虽然，必有议我者。”生力白其无，莲诘益力。生不得已，泄之。莲曰：“我固怪君惫也。然何遽至此？得勿非人乎？君勿言，明宵当如渠窥妾者。”是夜李至，[才]()三数语，闻窗外嗽声，急亡去。莲入曰：“君殆矣！是真鬼物！昵其美而不速绝，冥路近矣！”生意其妒，默不语。莲曰：“固知君不忘情，然不忍视君死。明日，当携药饵，为君以除阴毒。幸病蒂尤浅，十日恙当已。请同榻以视痊可。”次夜，果出[刀圭药](/ "一小匙药。刀圭，古时量取药末的用具。章炳麟《新方言·释器》谓刀圭即“汤匙”；刀圭，古读如“条耕”，即今之“调羹”。")啖生。顷刻，[洞下三两行](/ "泻了两三次。洞，中医术语，下泻，通“濡”。行，次。")，觉脏腑清虚，精神顿爽。心虽[德](/ "感激")之，然终不信为鬼。

莲香夜夜同衾偎生，生欲与合，辄止之。数日后[肤革充盈](/ "谓身体又结实起来。肤革，皮肤。")。欲别，殷殷嘱绝李，生谬应之。及闭户挑灯，辄捉履倾想，李忽至。数日隔绝，颇有怨色。生曰：“彼连宵为我作[巫医](/ "巫师和医师。此指行医治病。")，请勿[为怼](/ "为怼（duì对）：产生怨恨。")，情好在我。”李稍怿。生枕上私语曰：“我爱卿甚，乃有谓卿鬼者。”李[结舌](/ "说不出话。")良久，骂曰：“必淫狐之惑君听也！若不绝之，妾不来矣！”遂呜呜饮泣。生百词慰解，乃罢。隔宿，莲香至，知李复来，怒曰：“君必欲死耶！”生笑曰：“卿何相妒之深？”莲益怒曰：“君种死根，妾为若除之，不妒者将复何如？”生托词以戏曰：“彼云前日之病，为狐祟耳。”莲乃叹曰：“诚如君言，君迷不悟，万一[不虞](/ "没有意料到的事。")，妾百口何以自解？请从此辞。百日后，当视君于卧榻中。”留之不可，[怫然](/ "怫（fú孚）然：恼怒的样子。")径去。由是与李夙夜必偕。约两月余，觉大困顿。初犹自宽解，日渐羸瘠，惟饮[饘粥](/ "饘（zhān占）粥：黏粥。《礼记·檀弓》：”饘粥之食。”《疏》：“厚曰饘，稀曰粥。”")一瓯。欲归就奉养，尚恋恋不忍遽去。因循数日，沉绵不可复起。邻生见其病惫，日遣馆僮馈给食饮。生至是始疑李，因请李曰：“吾悔不听莲香之言，以至于此！”言讫而瞑。移时复苏，张目四顾，则李已去，自是遂绝。

生[羸卧](/ "此据二十四卷抄本，原作“赢卧”。")空斋，思莲香如[望岁](/ "饥饿而盼望谷熟。《左传·昭公三十年》：“闵闵焉如农夫望岁，惧以待食。“望，原作“往”，据二十四卷抄本改。")。

一日方凝想间，忽有搴帘入者，则莲香也。临榻哂曰：“[田舍郎](/ "农家子弟，含讥讽之意的戏称。")，我岂妄哉！”生哽咽良久，自言知罪，但求拯救。莲曰：“[病入膏肓](/ "病入膏盲（huāng荒）：谓病情恶化无法可医。《左传·成公十年》：“公梦疾为竖子曰：‘彼良医也，惧伤我：焉逃之？’其一曰：‘居肓之上，膏之下，苦我何？’医至，曰：‘疾不可为也。在肓之上，膏之下，攻之不可，达之不及，药不至焉，不可为也。’”膏盲，古代医学指心脏与隔膜之间。")，实无救法。姑来永诀，以明非妒。”生大悲曰：“枕底一物，烦代碎之。”莲搜得履，持就灯前，反复展玩。李女[欻入](/ "欻（xū须）入：一闪而入。，欻同“？？”，忽然。")，[卒](/ "同“猝”，突然。")见莲香，返身欲遁。莲以身[蔽门](/ "蔽：此据二十四卷抄本，原作“闭”。")，李窘急不知所出。生[责数](/ "责数（shǔ暑），列举事实加以责问。")之，李不能答。莲笑曰：“妾今始得与阿姨[面相质](/ "当面对质。质，询问。")。昔谓郎君旧疾，未必非妾致，今竟何如？”李俯首谢过。莲曰：“佳丽如此，乃以爱结仇耶？”李即[投地陨泣](/ "谓伏地哭泣。投地，下拜，拜伏于地，陨泣，落泪。")，乞垂怜救。莲遂扶起，细诘生平。曰：“妾，李[通判](/ "官名。明、清为知府之佐，各府置员不等，分掌粮运、督捕及农田水利等事务。")女，早夭，[瘗](/ "瘗（yì意）：埋葬。")于墙外。[已死春蚕，遗丝未尽](/ "“已死”二句：意谓人虽已死而情丝未断。丝，谐“思”。李商隐 《无题》：“春蚕到死丝方尽，蜡炬成灰泪始干。”遗丝，原作“遗思”，此据二十四卷抄本改。")。与郎偕好，妾之愿也；致郎于死，良非素心。”莲曰：“闻鬼利人死，以死后可常聚，然否？”曰：“不然！两鬼相逢，并无乐处。如乐也，泉下少年郎岂少哉！”莲曰：“痴哉！夜夜为之，人且不堪，而况于鬼！”李问：“狐能死人，何术独否？”莲曰：“是采补者流，妾非其类。故世有不害人之狐，断无不害人之鬼，以阴气盛也。”生闻其语，始知鬼狐皆真，幸习常见惯，颇不为骇。但念残息如丝，不觉失声大痛。莲顾问：“何以处郎君者？”李赧然逊谢。莲[笑曰](/ "曰：原无此字，据二十四卷抄本补。")：“恐郎强健，醋娘子要食杨梅也。”李[敛衽](/ "敛衽（rèn任）：整理衣襟而拜。衽，衣襟。")曰：“如有[医国手](/ "本指医术居全国之首的高手，此指能起死回生的神奇手段、本领。")，使妾得无负郎君，便当埋首地下，敢复腼然于人世耶！”莲解囊出药，曰：“妾早知有今，别后采药[三山](/ "三山：神话传说中的三神山，即方丈、蓬莱、瀛洲。见王嘉《拾遗记·高辛》。")，[凡三阅月](/ "共历三月。阅，历。")，物料始备，[瘵盅至死](/ "瘵（zh ài债）蛊（gǔ古）：劳（痨）瘵、蛊疾。即民间所谓“色痨”。古人以为淫欲过度所患之痨病（肺结核），为不治之症。蛊疾，犹痼疾。经久不愈之病。")，投之无不苏者。然症何由得，仍以何[引](/ "药引。")，不得不转求效力。”问：“何需？”曰：“樱口中一点香唾耳。我一丸进，烦接口而唾之。”李晕生颐颊，俯首转侧而视其履。莲戏曰：“妹所得意惟履耳！”李益惭，俯仰若无所容。莲曰：“此平时熟技，今何吝焉？”遂以丸纳生吻，转促逼之，李不得已，唾之。莲曰：“再！”又唾之。凡三四唾，丸已下咽。少间，腹殷然如雷鸣，复纳一丸，自乃接唇而布以气。生觉[丹田](/ "道家称人身脐下三寸处。见《云笈七签·黄庭外景经》。")火热，精神焕发。莲曰：“愈矣！”

李听鸡鸣，彷徨别去。莲以新瘥，尚须[调摄](/ "调摄（shè涉）：调理保养。")，就食非计，因将户外反关，伪示生归，以绝交往，日夜守护之。李亦每夕必至，给奉殷勤，事莲犹姊，莲亦深怜爱之。居三月，生健如初，李遂数夕不至；偶至，一望即去。相对时，亦悒悒不乐。莲常留与共寝，必不肯。生追出，提抱以归，身轻若[刍灵](/ "旧时为送葬扎的草人。见《论衡·乱龙》。")。女不得遁，遂着衣偃卧，踡其体不盈二尺。莲益怜之，阴使生狎抱之，而撼摇亦不得醒。生睡去，觉而索之，已杳。后十余日，更不复至。生怀思殊切，恒出履共弄。莲曰：“[窈娜](/ "窈窕、娜，美好的样子。")如此，妾见犹怜，何况男子！”生曰：“昔日弄履则至，心固疑之，然终不料其鬼。今对履思容，实所[怆恻](/ "chuàng cè。")。”因而泣下。

先是，富室张姓有女子燕儿，年十五，不汗而死。终夜复苏，起顾欲奔。张扃户，不得出。女自言：“我通判女魂。感桑郎[眷注](/ "垂爱关注。")，遗舄犹存彼处。我真鬼耳，锢我何益？”以其言有因，诘其至此之由。女低徊反顾，茫不自解。或有言桑生病归者，女执辨其诬。家人大疑。东邻生闻之，逾垣往窥，见生方与美人对语。掩入逼之，张皇间已失所在。邻生骇诘。生笑曰：“向固与君言，雌者则纳之耳。”邻生述燕儿之言。生乃启关，将往侦探，苦无由。张母闻生果未归，益奇之。故使佣媪索履，生遂出以授。燕儿得之喜。试着之，鞋小于足者盈寸，大骇。揽镜自照，忽恍然己之借躯以生也者，因陈所由。母始信之。女镜面大哭曰：“当日形貌，颇堪自信，每见莲姊，犹增惭怍。今反若此，人也不如其鬼也！”把履号啕，劝之不解。蒙衾僵卧，食之，亦不食，体肤尽肿；凡七日不食，卒不死，而肿渐消；觉饥不可忍，乃复食。数日，遍体瘙痒，皮尽脱。晨起，睡舄遗堕，索着之，则[硕大无朋](/ "大得无与伦比。硕，大。朋，伦比。语见《诗·唐风·椒聊》。")矣。因试前履，肥瘦吻合，乃喜。复自镜，则眉目颐颊，[宛肖生平](/ "宛然与往日容貌一样。肖，像。")，益喜。盥栉见母，见者尽[眙](/ "眙（chì敕）：惊视。此据青柯亭刻本，原作“怡”。")。

莲香闻其异，劝生媒通之，而以贫富悬邈，不敢遽进。会媪[初度](/ "生日。初度，谓初生之时，后因指称生日。语出屈原《离骚》。")，因从其子婿行往为寿。媪睹生名，故使燕儿窥帘[志客](/ "辨识客人。志，或作“识”，辨认。见《集韵》。")。生最后至，女骤出捉袂，欲从与俱归。母[诃谯](/ "呵斥、诮让。诃，同“呵”。谯，同“诮”。")之，始惭而入。生审视宛然，不觉零涕，因拜伏不起。媪扶之，不以为侮。生出，[浼女舅执柯](/ "浼（měi每）女舅执柯；请求女方的舅父做媒人。浼，请托。执柯，谓为人作媒。《诗·豳风·伐柯》：“伐柯如何，匪斧不克。取妻如何，匪媒不得。”")，媪议择吉[赘](/ "赘：招赘。古时男子就女家成婚，谓之赘壻。")生。生归告莲香，且商所处。莲怅然良久，便欲别去，生大骇泣下。莲曰：“君行花烛于人家，妾从而往，亦何形颜？”生谋先与[旋里](/ "回归故里。旋，回还。")而后迎燕，莲乃从之。生以情白张。张闻其有室，怒加诮让。燕儿力白之，乃如所请。至日生往亲迎，家中备具颇甚草草。及归，则自门达堂，悉以[罽毯](/ "罽（jì计）毯：毛毯。罽，一种毛织品。")贴地，百千笼烛，灿列如锦。莲香扶新妇入[青庐](/ "古时北方举行婚礼之处。段成式《酉阳杂俎·礼异》：“北朝婚礼，青布幔为屋，在门内外，谓之青庐。”")，搭面既揭，欢若生平。莲陪[卺饮](/ "卺（jǐn尽）饮：古时结婚仪式中，新婚夫妇食后各执其一瓢，饮酒漱口，谓之卺饮。《礼记·昏义》：“合卺而卺。”孔颖达疏“以一瓠分为二瓢谓之卺，壻之与妇各执一片以酳。”酳（yìn胤），用酒漱口。")，因细诘还魂之异。燕曰：“[尔日](/ "近日。尔，通“迩”，近。")抑郁无聊，徒以身为异物，自觉形秽。别后愤不归墓，[随风漾泊](/ "随风飘荡、停留。")。每见生人则羡之。昼凭草木，夜则信足浮沉。偶至张家，见少女卧床上，近附之，未知遂能活也。”莲闻之，默默若有所思。

逾两月，莲举一子。产后暴病，日就沉绵。捉燕臂曰：“敢以孽种相累，我儿即若儿。”燕泣下，姑慰藉之。为召巫医，辄却之。[沉痼弥留](/ "病久将危。沉痼，积久难治之病。弥留，久病不愈。《尚书·顾命》：“病日臻，既弥留。”此谓病重将死。")，气如悬丝，生及燕儿皆哭。忽张目曰：“勿尔！子乐生，我乐死。如有缘，十年后可复得见。”言讫而卒。启衾将敛，尸化为狐。生不忍异视，厚葬之。子名狐儿，燕抚如己出。每清明必抱儿哭诸其墓。后生[举于乡](/ "即乡试得中，为举人。")，家渐裕，而燕苦不育。狐儿颇慧，然单弱多疾。燕每欲生置媵。一日，婢忽白：“门外一妪，携女求售。”燕呼入，卒见，大惊曰：“莲姊复出耶！”生视之，真似，亦骇。问：“年几何？”答云：“十四。”聘金几何？”曰：“[老身止此一块肉](/ "此据二十四卷抄本，原无“一”字。")，但俾得所，妾亦得啖饭处，后日老骨不至委沟壑，足矣。”生优价而留之。燕握女手入密室，撮其颔而笑曰：“汝识我否？”答言：“不识。”诘其姓氏，曰：“妾韦姓。父徐城卖浆者，死三年矣。”燕屈指停思，莲死恰十有四载。又审视女仪容态度，无一不神肖者。乃拍其顶而呼曰：“莲姊，莲姊！十年相见之约，当不欺吾！”女忽如梦醒，豁然曰：“咦！”熟视燕儿。生笑曰：“此‘[似曾相识燕归来](/ "语出晏殊《浣溪沙》词。")’也。”女[泫然](/ "流涕的样子。")曰：“是矣。闻母言，妾生时便能言，以为不祥，犬血饮之，遂昧[宿因](/ "佛教谓前生的因缘。")。今日始如梦寤。娘子其耻于为鬼之李妹耶？”共话前生，悲喜交至。一日，寒食，燕曰：“此每岁妾与郎君哭姊日也。”遂与亲登其墓，荒草[离离](/ "离离；长貌。白居易《赋得古原草送别》：“离离原上草，一岁一枯荣。”")，[木已拱矣](/ "墓上之树已成握了。拱，两手相握。语出《左传·僖公三十二年》。")。女亦太息。燕谓生曰：“妾与莲姊，两世情好，不忍相离，宜令白骨同穴。”生从其言，启李冢得骸，舁归而合葬之。亲朋闻其异，[吉服临穴](/ "穿着吉庆冠服到墓地参加葬礼。穴，墓穴。")，不期而会者数百人。余[庚戌](/ "康熙九年，即公元一六七○年。")南游至沂，阻雨休于旅舍。有刘生子敬，其中表亲，出同社王子章所撰《桑生传》，约万余言，得卒读。此其[崖略](/ "梗概，大略。语出《庄子·知北游》。")耳。

异史氏曰：“嗟乎！死者而求其生，生者又求其死，天下所难得者非人身哉？奈何具此身者，往往而置之，遂至腆然而生不如狐，泯然而死不如鬼。”

### 1 释义文


